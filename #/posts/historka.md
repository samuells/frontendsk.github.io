---
layout: post
description: "A tak sme sa so známymi rozprávali o nejakých absurditách, až sme sa dostali k situácií, do ktorej…"
title: IT bájka o ľudskej hlúposti
date: 2015/03/16
thumbnail : life
---

Ako sme sa so známymi rozprávali o absurdnostiach, dostali sme sa k historke z môjho súkromého
života. Písal som rok 2002 a ja som ako mladý fagan išiel susede preinštalovať Windows XP…

---

… čo vtedy samozrejme nebolo vôbec jednoduché. Internet bol vtedy ešte malý a relatívne drahý,
dostávali ste tento knowledge väčšinou ústnym podaním, museli ste vedieť čo je BIOS, mať bootovaciu
**disketu** a napálené CD cracknuté v dobe, keď neboli torrenty.

Teta sa mi sťažovala, že má pomalý počítač a chce ho preinštalovať. Tak sa jej pýtam, či môžem zformátovať
disk a nahodiť jej to tam nanovo. Ona mi odpovedá, že "Áno". Ja som však šípil niečo, a tak sa pýtam
znova, a tentokrát som zdôraznil, vymažem celé céčko a všetko zmizne. Opäť mi hovorí, že "**Jasné**". Tak
reku asi nie je retardovaná, predsa len bola dospelák a ja zasran.

<br/>
![WTF picture](https://cdn.rawgit.com/frontendsk/resources/master/2015_wtf.gif)

<br/>

O hodinku ju púštať k fungl novému systému, nech si vyskúša či nechce zmeniť pozadie alebo prehodiť
ikonky alebo iné úchyláčiny. A takým polozmeteným a poloretardovaným pohľadom sa na mňa pozerá, a pýta
sa ma "Kde mám priečinok Fotky?".

Do mňa nervy samozrejme. Už som vedel koľká bije. Vysvetlujem že je to zmazané a ona mi odpovedá, že
sme sa asi nerozumeli. No asi nie, do riti. Vo mne krv vrie, a ona mi vysvetluje že nerozumela čo je to
to "formátovať". Nečakane.

Pýtam sa teda, či boli fotky backupnuté. Že nie. Tak reku či nemá kópiu syn alebo niekto z rodiny
alebo či ich nemá ešte vo foťáku. A že nie. Zisťujem či tam bolo niečo cenné a ona mi začne hovoriť tú
najabsurdnejšiu historku:

**"Moja mamina sa nechcela nikdy fotiť a následne keď zomrela v 1998, tak sme zobrali s manželom foťák,
a v truhle sme ju raz odfotili. A to bola naša jediná kópia na ktorej sme ju mali."**

---

… predýchavam a trávim túto absurditu …

---

**Poučenie však ostalo jasné.** Ľudia klamú že rozumejú a chápu aby nevyzerali ako blbci. Pokiaľ ste v
pracovnom styku nebodaj, tak táto tendencia je ešte silnejšia. Nikto nechce vyzerať hlúpy a každý občas
predstiera, že rozumie. Či už z lenivosti alebo strachu. Avšak pokiaľ sa to nenaučíte rozoznávať, určite
sa vám to skôr či neskôr vráti.

A aby to bola bájka spomeniem nejakého zajaca. Zajac.

---

Autor: [[ondrek](https://twitter.com/ondrek)].