---
layout: post
description: "A tak sme sa so známymi rozprávali o nejakých absurditách, až sme sa dostali k situácií, do ktorej…"
title: IT bájka o ľudskej hlúposti
date: 2015/03/16
thumbnail : life
---

Ako sme sa tak so známymi rozprávali o absurdnostiach, dostali sme sa k mojej historke z 2003.
Písal sa rok, kedy vládol XP a ja ako mladý chalan som išiel preinštalovať nejakej tete z dvora
Windows, lebo vraj je pomalý …

---

… čo však v tých časoch nebolo vôbec jednoduché. Internet bol relatívne mladý a drahý, knowledge
sa predával ústne, museli ste vlastniť bootovaciu disketu a napálený OS (pred dobou, kedy existoval
torrent).

Pýtam sa tety z dvora, že či jej to môžem celé sformátovať a nahodiť nanovo. Odpovedá, že "Áno". Ja
som však šípil nejakú hlúposť a tak sa vysvetľujem druhýkrát že to zmaže celé céčko a všetko zmizne.
Hovorí, že "Jasné" tak reku nie je retardovaná a idem na to. Koniec koncov som len zasran.

---

O hodinku ju púšťam k fungl novému OS, nech si vyskúša, pomení ikonky, pozadie a iné úchylky a ona
na mňa pozerá polozmäteným pohľadom a pýta sa ma **"Kde mám priečinok Fotky?"**? Do mňa samozrejme
nervy, lebo už som vedel koľká bije. Vysvetľujem, že je to zmazané a ona mi vysvetľuje že mi asi
nerozumela s tým formátovať. Nečakane.

Pýtam sa teda, či nemá nejaký backup, u rodiny, syna alebo stále vo foťáku a ona mi začne hovoriť,
tú najabsurdnejšiu story akú som dovtedy počul:

**"Moja mamina sa nechcela nikdy fotiť a následne keď zomrela v 2001, tak sme zobrali s manželom foťák,
a v truhle sme ju raz odfotili. A to bola naša jediná kópia na ktorej sme ju mali."**

---

… predýchavam a trávim túto absurditu …

---

**Poučenie však ostáva jasné.** Ľudia sa boja vyzerať hlúpi. Často klamú a predstierajú že rozumejú
a to môže byť častokrát nebezpečné nie len v pracovnom prostredí. Nikto nechce vyzerať hlúpy, vy sa
však musíte naučiť rozlíšiť, kedy je porozumenie len predstierané.

A aby to bola bájka spomeniem nejakého zajaca - Zajac.

---

---




<p>
	<img style="display: block;
                  max-width: 52px;
                  float: left;" src="http://bit.ly/1Eq2TeH" alt="samuel ondrek avatar" />
	<span style="float: left;
                   display: block;
                   padding-left: 16px;">
		Autor článku je **Samuel Ondrek**,<br/>
		nájdi jeho [twitter](https://twitter.com/ondrek) and [github](https://github.com/ondrek).
	</span>
</p>