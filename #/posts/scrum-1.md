---
layout: post
description: "Článok je light úvodom do SCRUMu. Seriál bude mať viac častí a je určený pre ľudí, ktorí s ním nemajú …"
title: Scrum a Developer - Úvod a terminológia (1/5)
date: 2014/07/17
category: javascript
thumbnail : strategy
---

Článok je light úvodom do SCRUMu. Seriál bude mať viac častí a je určený pre ľudí, ktorí
s ním nemajú skúsenosti alebo nikdy o ňom nepočuli a venuje sa terminológiía hlavným myšlienkam ..

---

Poznámka: Naša firma beží na Scrume 2 roky, niečo sme pomenili, nevieme aký je rozdieľ medzi
agilnou metodikou a agilnou technikou a je nám to úplne jedno. Preto ani v článku nečakajte
terminológiu ako na Wikipédií.

---

**Scrum tu neni pre developerov**

Pre ujasnenie: Scrum tu neni pre vás - developerov. Scrum tu je pre managérov, zákazníkov a
uživateľov. Vy vytvoríte ten istý zdroják za tú istú jednotku času a väčší vplyv na vašu
produktivitu má už aj druhý monitor, klimatizácia, silná káva a raňajší sex ;)

Tisícky blogov o IT produktivite sú väčšinou založené na abstraktných faktoch a písané managérmi
a pseudo-intelektuálmi. Ak chcete merať produktivitu, zoberte 100 študentov, rozdeľte ich na
2 skupiny a dajte im riešiť rovnaký problém. Jednej agilne a druhej nie. To je exaktná veda
a nie blogovanie.

---

**Čo to vlastne ten Scrum je?**

Scrum je ako sex na strednej škole - Každý o tom hovorí, ale nikto to v skutočnosti neskúsil.
Dá sa povedať, že je to len obyčajný súbor pravidiel o tom:

 - ako managovať a meniť priority projektu viac flexibilne
 - ako doručovať výsledky v častejších iteráciach
 - ako dokopať developerov k práci
 - ako lepšie odhadnúť dĺžku projektu
 - ako mať prehľad o tom, čo aktuálne kto robí

---

**Čo sú výhody a čo nevýhody Scrumu**

**Nevýhody:** Musíte tráviť viac času na meetingoch (priemerne 5 hodín za dva alebo tri týždne).
Môžete začať zanedbávať kvalitu kódu a refactoring v snahe doručovať výsledky.

**Výhody:** Viete lepšie odhadnúť dĺžku trvania projektu. Zákazník alebo uživateľ nemusí čakať
mesiace na čiastočný výsledok a môže korigovať proces. Developerov neotravujú ani zákazníci,
ani užívatelia, ani managéri - nikdy.

Nemôžete pracovať nadčasy (pravidlo).

---

**Terminológia**

V Scrume sa používa niekoľko pojmov pre zúčastnených:

 - Product Owner <small>( Je osoba, ktorá určuje priority celého projektu a je zodpovedná za to,
 na čom sa ide aktuálne pracovať. Pokiaľ máte zákazníka alebo marketingové oddelenie alebo iných
 ľudí, ktorí vás otravujú - musia ísť za ním a on sa rozhodne či tento bug bude fixnutý alebo kedy
 táto feature bude implementovaná )</small>

 - Scrum Master <small>( Je osoba zodpovedná za to, aby ste mohli pracovať v kľude. Stará sa o to,
 aby ste mali funkčný software, hardware, organizuje meetingy - vačšinou je to projekt managér,
 ktorého už aj tak máte vo firme, akurát mu zakážete kecať do vašej práce )</small>

 - Developer <small>( Vy musíte iba odhadnúť, koľko asi bude určitý task trvať a samozrejme ho
 naprogramovať, čo je najťažšia časť. Nemusíte sa starať o projekty, o zákazníka, o bug reporty,
 o emaily od marketingových výmyselníkov a grafikov .. )</small>

Rovnako máme aj pár pojmov pre priebeh Scrumu:

 - Sprint <small>( Je jednotka času, ktorú budete opakovať stále dookola s nejakým jasným cieľom.
 Zvyčajne to môžu byť dva alebo tri týždne, za ktoré máte určených napríklad 100 taskov, ktoré
 musí spolu s celým tímom dokončiť )</small>

 - Project Backlogu <small>( Je dashboard so všetkými budúcimi taskami, ktoré musíte urobiť, aby
 ste dokončili projekt - všetky reportnuté bugy, všetky features ktoré musíte urobiť, všetky budúce
 časti projektu )</small>

 - User Stories <small>( Sú jednotlivé tasky s veľmi jasným popisom čo sa má urobiť, screenshotmi
 bugov, wireframy nápadov, obrázky budúcich designov a podobne. Keď niekto nájde bug, len pridá
 User Story do Project Backlogu )</small>

---

**Čo v ďalšom pokračovaní seriálu?**

V ďalšom pokračovaní seriálu si povieme, ako vlastne Scrum prebieha, čo sa od koho očakáva a celý
štandardný proces pre všetkých zúčastnených. Pokúsim sa objasniť rovnako aj, ako vieme určiť, koľko
stihneme za jeden Sprint naprogramovať.

---

Autor: [[ondrek](https://twitter.com/ondrek)].